İlkel insanların en basit sayma işlemlerini aritmetiğin başlangıcı kabul edebiliriz. Günümüzdeki ilkel topluluklarda ki insanlar sayma işinde ellerinin parmaklarından yararlanır; kimisi 5’ten çok sayıyı bilmez, ilk insanların da hesabı böyle yaptıkları anlaşılıyor. Günlük hayatta çok kullanılması aritmetiğin kısa bir süre içinde gelişmesini sağladı. Sonunda sayıların işaretlerle gösterilmesine başlandı.

Sayıların yazılmasında kullandığımız işaretlerin her birine rakam diyoruz. Bugün sayıların yazılmasında «10 kuralı» kullanılıyor. Rakamlar O’dan 9’a kadar olmak üzere 10 tanedir: 0, 1, 2, 3, 4, 5, 6, 7, 8, 9. Bundan sonra 1’in 10 katı gelir, 1’in önüne 0 (sıfır) koyarak 10’u yazarız, iki tane 10 «yirmi» adını alır. Sayılar böyle büyüye büyüye, «otuz, kırk, elli…» gibi isimler alarak devam eder. 10 nasıl 1’in sağına 0 (sıfır) koyarak yazılıyorsa, yüzleri, binleri yazmak için de sıfırdan faydalanırız: 100 (yüz); 200 (ikiyüz); 1.000 (bin); 3.000 (üçbin) gibi.